<resources>
    <string name="app_name">Spacery po Tarnowie</string>
    <string name="up_to_menu">Wróc do menu</string>
    <string name="find_on_map">Znajdź na mapie</string>
    <string name="source">źródło:</string>

    <string name="street">Ulica</string>
    <string name="monument">Zabytek</string>
    <string name="park">Park</string>
    <string name="square">Plac</string>
    <string name="museum">Muzeum</string>
    <string name="coffee_or_restaurant">Kawiarnia/Restauracja</string>
    <string name="monument_of_nature">Pomnik Przyrody</string>
    <string name="entertaiment">Rozrywka</string>
    <string name="accommodation">Zakwaterowanie</string>
    <string name="city">Miasto</string>

    <string name="the_main_railway_station">Dworzec PKP</string>
    <string formatted="false" name="about_the_main_railway_station">\t Obecny gmach dworcowy powstał w okresie 1906–1910 w oparciu o projekt E. Baudischa z Ministerstwa Kolei Żelaznych w Wiedniu. Wcześniej według tego samego projektu powstał dworzec w Stanisławowie. \n\n\t 28 sierpnia 1939 został przeprowadzony zamach bombowy na tarnowskim dworcu. Jego autorem był Antoni Guzy, Polak współpracujący z Niemcami. Wskutek wybuchu śmierć poniosło 20 osób, a 35 zostało rannych. \n\n\t W godzinach porannych 14 czerwca 1940 roku z dworca wyruszył pierwszy masowy transport więźniów do KL Auschwitz. W 70. rocznicę tego wydarzenia na dworcu odsłonięto pomnik Pamięci I Transportu Więźniów do KL Auschwitz. Umieszczono na nim nazwiska 728 więźniów. \n\n\t W latach 2007–2010 budynek dworca, wraz z terenem przylegającym, poddany został generalnemu remontowi. Prowadzono go w uzgodnieniu z konserwatorem zabytków. Zakończenie remontu oraz uroczyste otwarcie odbyło się 13 listopada 2010. W ramach uroczystości zorganizowano przejazd parowozu Ty2 – 953 z wagonami retro do Tuchowa. W wyniku remontu tarnowski dworzec odzyskał swój wygląd sprzed stu lat. Odnowiono elewację budynku i jego wnętrze, wymieniono podłogi, stolarkę okienną i drzwiową, instalacje CO, wodno-kanalizacyjną, elektryczną i teletechniczną – także przed gmachem budynku. Wzmocnio także fundamenty budynku. Pomieszczenia dworca PKP po remoncie przypominają wnętrza eleganckich hoteli sprzed wieku. Na remont dworca wydano 42 mln zł. Pieniądze pochodziły z budżetu państwa i środków własnych PKP SA.</string>

    <string name="etno_museum">Muzeum Etnograficzne</string>
    <string name="about_etno_museum">\t Muzeum Etnograficzne w Tarnowie to jedyne w Polsce muzeum prezentujące na wystawie stałej historię i kulturę Romów. Położone w zabytkowym dworku jest jednym z ciekawszym miejsc na turystycznej mapie Tarnowa. \n\n\t Eksponaty etnograficzne gromadzono w muzeum głównym od 1957 roku. W 1976 roku wyodrębniono dział etnograficzny. W 1984 roku po objęciu odrestaurowanego budynku przy ul. Krakowskiej 10 przez władze muzeum utworzono osobny oddział Muzeum Okręgowego, czyli właśnie muzeum etnograficzne. \n\n\t Budynek jest dawnym XVIII-wiecznym zajazdem podmiejskim, obecnie ma charakter dworku parterowego, dwutraktowego, zbudowanego na rzucie prostokąta, nakrytego gontowym dachem łamanym. Na zapleczu znajduje się obszerne podwórze z zabytkowym, dwukondygnacyjnym lamusem. Przyziemie lamusa wykonane jest z kamienia, piętro posiada konstrukcję zrębową z gankiem. Budynek ten pokryty jest dachem czterospadowym. \n\n\t Wystawa stała - kolekcja romska, powstała w 1979 roku, kiedy zorganizowano pierwszą w Polsce wystawę o tematyce romskiej. Od tego czasu tarnowskie muzeum posiada dział poświęcony historii i kulturze Romów. Obecna wystawa została otwarta w kwietniu 1990 roku z okazji odbywającego się w Serocku pod Warszawą IV Kongresu Romów i jest stałą ekspozycją historii i kultury Romów w Polsce, na tle ich dziejów europejskich. Na zapleczu muzeum urządzana jest sezonowo plenerowa ekspozycja złożona z wozów taborowych.</string>

    <string name="cafe_tramwaj">Cafe Tramwaj</string>
    <string formatted="false" name="about_cafe_tramwaj">Historia kołem się toczy... \n\n\t Tarnów był obok Lwowa i Krakowa jednym z trzech miast w Galicji, w którym od roku 1911 zaczęły kursować tramwaje elektryczne. Miały czerwony kolor z błękitno-złotym herbem miasta. Nazywano je \"biedronkami\". Wzorowane były na tego samego koloru tramwajach lwowskich. Długość tarnowskiej linii tramwajowej wynosiła 2580 m. Wiodła od ul. Burtniczej poprzez Lwowską, Wałową i Krakowską do dworca kolejowego Tarnów. Przystanki tramwajowe znajdowały się przed ul. Warzywną, Szpitalną, przy Pilzneńskiej Bramie, ul. Zdrojowej (Goldhammera), Seminaryjskiej (Piłsudskiego), Katedralnej, Bandrowskiego oraz przy kościele księży Misjonarzy. Stale kursowało 6 wozów, co 6 minut od godz. 6 rano do 10 wieczorem. W roku 1927 system tramwajowy w Tarnowie przewiózł około 1,22 mln pasażerów. Tramwaje w Tarnowie zlikwidowały okupacyjne władze niemieckie w 1942. Jako powód podano, że trakcja przeszkadza w ruchach wojsk na wschód i musi zostać rozebrana. \n\n\t Jak to często bywa historia lubi zataczać koło i tak też się stało. W roku 2012 do Tarnowa ponownie zawitał tramwaj. Jest to wierna replika słynnych Tarnowskich biedronek i elementy takie jak: szyny, podwozie, dzwonek oraz lampy pochodzą z oryginalnych Tarnowskich tramwajów. Proces powstawania tramwaju zajął trzy lata i wszystkie prace zostały wykonane ręcznie. Stalową konstrukcję tramwaju wykonali: Mieczysław Świątek oraz Stanisław Źrebiec. Wnętrze pojazdu zostało zaprojektowane oraz wykonane przez właścicieli Cafe Tramwaju.</string>

    <string name="walowa">Wałowa</string>
    <string formatted="false" name="about_walowa">\t Ulica na tarnowskiej Starówce łącząca ul. Lwowską z ul. Krakowską okalająca Starówkę od strony północnej. Obecnie główny deptak miejski. Swoją pierwotną nazwę, Podwale, nosiła do drugiej połowy XIX wieku. \n\n\t Ulica rozciąga się od dawnej Bramy Pilzneńskiej do (również nieistniejącej) Bramy Krakowskiej, obiegając Stare Miasto od wschodu poprzez część północną do zachodniej. Ulica wytyczona została pod koniec XVIII wieku wzdłuż zlikwidowanych wałów miejskich, zachowanych do dziś w niewielkich fragmentach. Jej zabudowę stanowią przede wszystkim kamienice czynszowe z XIX w. i początku XX w. budowane na wyburzanych fortyfikacjach. Panował tu ożywiony ruch uliczny. Przy ulicy działało kilka zajazdów oraz sklepiki prowadzone głównie przez społeczność żydowską. W latach 1911−1942 ulicą przebiegała linia tramwajowa, zlikwidowana przez władze niemieckie. Od wczesnych lat siedemdziesiątych XX wieku stanowiła północną obwodnicę Starego Miasta dla przemieszczających się ze wschodu na zachód (obowiązywał jeden kierunek ruchu). Podczas pierwszej kadencji prezydenta miasta Mieczysława Bienia na ulicy Wałowej przebudowano nawierzchnię z asfaltowej na granitową i wprowadzono zakaz ruchu pojazdów samochodowych - stała się reprezentacyjnym deptakiem miejskim.</string>

    <string name="the_main_square">Rynek</string>
    <string formatted="false" name="about_the_main_square">\t Rynek w Tarnowie – rynek miejski znajdujący na tarnowskiej Starówce. Wytyczony został w czasie lokacji miasta w 1330 r. zgodnie z zasadami średniowiecznej urbanistyki. Ma kształt nieregularnego czworokąta o wymiarach 87x82x72 m. Obecną zabudowę Rynku stanowią kamienice mieszczańskie powstałe w okresie od XVI do XIX w. Centralną część placu zajmuje renesansowy ratusz. \n\n\t Pierwszy budynek ratusza wzniesiono w drugiej połowie XIV w. Obecny, renesansowy, powstawał w wyniku stopniowej przebudowy od XV do XVI w. Aktualnie, w ratuszu znajduje się oddział Muzeum Okręgowego w Tarnowie. \n\n\t Wokół rynku znajduje się ponad 20 zabytkowych kamienic, wzniesionych w XVI i XVIII wieku. Trzy najbardziej charakterystyczne kamienice na tarnowskim Rynku znajdują się na pierzei północnej, pod numerami 19, 20 i 21. Wzniesione w XVI w. jednopiętrowe budynki, z podcieniami, zwieńczone attykami. Wnętrza kamienic nr 20 i 21 zostały połączone w 1780 r. adaptując na kwaterę generała Richarda d’Altona, który z ramienia Austrii zajął miasto w 1772 r. W budynkach tych mieści się obecnie główna siedziba Muzeum Okręgowego w Tarnowie.</string>

    <string name="park_strzelecki">Park Strzelecki</string>
    <string name="about_park_strzelecki">\n Park Strzelecki w Tarnowie (inne nazwy: Ogród Strzelecki, w okresie PRL Park im. 1 Maja) – park położony w obrębie ulic: Słowackiego, Piłsudskiego, Romanowicza i Nowy Świat. Starodrzew w parku jest pomnikiem przyrody. W parku wytyczono ścieżkę przyrodniczo-dydaktyczną z przystankami przy najciekawszych gatunkach roślin. \n\n\t Park został założony w 1866 roku na miejscu dawnego folwarku Zawale–Dyksonówka. Autorem projektu był Antoni Schmidt. Teren został zagospodarowany w duchu modernizmu. Powstanie parku związane było z utworzeniem tarnowskiego Towarzystwa Strzeleckiego. \n\n\t Przy bramie od strony ulicy Słowackiego (wówczas Kurkowej) wzniesiono neogotycki pałacyk, siedzibę Towarzystwa Strzeleckiego. W latach 2005–2010 obiekt był własnością bractwa kurkowego, które planowało zagospodarować go na swoją siedzibę. Plany te nie zostały jednak zrealizowane. Od 2013 r. w budynku mieści się siedziba Galerii Miejskiej BWA. Wcześniej m.in. siedziba ZHP, biblioteki ZNP (lata 80. XX w.). \n Obok pałacyku w 1907 roku wybudowano dom ogrodnika miejskiego w stylu secesji wiedeńskiej. \n\n\t W 1911 roku na głównym klombie od strony ul. Piłsudskiego (wówczas Seminaryjna) ustawiona została fontanna z figurą bogini Hebe. Rok później część gospodarczą parku zamieniono na ogród jordanowski. \n\n\t W 1927 roku na środku parkowego stawu rozpoczęto budowę Mauzoleum generała Józefa Bema według projektu Adolfa Szyszko-Bohusza. Uroczysty pogrzeb generała, którego prochy sprowadzono z Aleppo, odbył się 30 czerwca 1929.\n\n\t W roku 1975 Park Strzelecki wraz z ogrodzeniem wpisano do rejestru zabytków.</string>
</resources>
